{
  "layout": "blog",
  "date": "2022-01-26T02:01:04.710Z",
  "body": "የኢትዮጵያ ብሄራዊ ቡድኑ 10 ቁጥር ለባሽ አቡበከር ናስር የፍቀሩ ተፈራ እና ጌታነህ ከበደን እርምጃ በመከተል በደቡብ አፍሪካ ሊግ ለመጫወት እድል ያለው ይመስላል። የኢትዮጲያ ቡና እግር ኳስ ክለብ እንዳስታወቀው ተጫዋቻቸው የደቡብ አፍሪካውን ክለብ ማሜሎዲ ሰንዳውንስን ለመቀላቀል የሙከራ ጊዜውን ሊያከናውን ወደ ደቡብ አፍሪካ ማቅናቱን እንዲሁም ያሻውኔ ግዙፉ ክለብ ተጫዋቹን ለማስፈረም ሰፊ እድል እንዳላቸው አስታውቋል።\n\nበምስራቅ አፍሪካው ቀጣዩ ኮኮብ እየተባለ የሚወደሰው የ21 አመቱ አቡበከር ከኢትዮጵያ ብሔራዊ ቡድን ጋር ወደ ካሜሩን በአፍሪካ ዋናጫ ባሳየው እንቅስቃሴ የሰንዳውንስን ቀልብ ስቧል። ባሳለፍነው የ2013 የኢትዮጲያ ፕሪሚየር ሊግ ላይ በ22 ጨዋታዎች 29 ጎል ማስቆጠሩን ተከትሎ ሌላኛው የደቡብ አፍሪካ ክለብ ካይዘር ቺፍስ ተጫዋቹን የግላቸው ለማድረግ ጥረቶችን አድርገዋል።\n\nበኢትዮጲያ ቡና ያለው ኮንትራት በ2025 እኤአ የሚጠናቀቀው አቡበከር ናስር በሚያደርገው የሙከራ ጊዜ መልካም እድል እንዲገጥመው እንዲሁም ጉዳዩን በቅርበት ሆነው እየተከታተሉት እንደሆነ ክለቡ በመግለጫ ገልጿል።",
  "title": "አቡበከር ናስር ለሙከራ ወደ ደቡብ አፍሪካ አቅንቷል",
  "thumbnail": "/images/uploads/nasir.jpg",
  "slug": "abubeker-nassir-south-africa-trials",
  "author": "Brook Tefera @Bk_Tefera"
}