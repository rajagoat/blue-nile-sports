{
  "layout": "blog",
  "date": "2022-01-12T23:43:18.476Z",
  "body": "*(የምስሉ ምንጭ፡ የኢትዮጵያ እግር ኳስ ፌዴሬሽን)*\n\nከቡርኪና ፋሶ ድል ቦኋላ የካሜሩን ብሔራዊ ቡድን ሐሙስ በኦሎምቤ ስታዲየም ከኢትዮጲያ ብሔራዊ ቡድን ጋር የምድቡን ሁለተኛ ጨዋታ ያደርጋል።በአንጻሩ በመጀመሪያው የምድብ ጨዋታውን በኬፕ ቬርዴ የተሸነፉ ዋልያዎች ደግሞ በውድድሩ ላይ የመጀመሪያ ነጥብ ለማስመዝገብ ከውድድሩ አዘጋጅ ጋር ተጠባቂውን ጨዋታ ያከናውናሉ።\n\nካሜሩን በመጀመሪያ ጨዋታው በቡርኪና ፋሶ ከመመራት ተነስተው 2ለ1 ማሸነፋቸው ይታወሳል። የፓትሪስ ሙቤሌ ቡድን በውድድሩ ጥሩ ጅማሬ አልነበራቸውም፤ ቡርኪና ፋሶ በጉስታቮ ሳንጋሬ የ27ኛ ደቂቃ ጎል 1ለ0 ሲመሩ ቆይተው ከቫንሳን አቡበከር የተገኙት ሁለት የመጀመሪያ አጋማሽ  የፍጹም ቅጣት ምት ጎሎች ሙሉ ሶስት ነጥቦችን ይዘው በመውጣት ጅምሬያቸውን አስተካክለዋል።\n\nበዚህም ውጤት መሰረት የማይበገሩት አንበሶች የምድቡ መሪ ሲሆኑ በያውንዴ ኢትዮጲያን የሚያሸንፉ ከሆነ ወደ ቀጣዩ የጥሎ ማለፍ ዙር ማለፋቸውን ያረጋግጣሉ።\n\nኢትዮጵያና ካሜሩን ከዚህ በፊት ሁለቴ የተገናኙ ሲሆን ለመጀመሪያ ጊዜ ኢኤአ በ1970 በአፍሪካ ዋንጫ ተገናኝተው ካሜሮን 3ለ2 በሆነ ውጤት ሲያሸንፍ ለመጨረሻ ጊዜ እኤአ በ2016ኡ የአፍሪካ ሻምፒዮን ውድድር 0ለ0 በሆነ ውጤት ጨዋታቸው ተጠናቋል። በሰማያዊ ሻርኮቹ(ኬፕ ቬርዴ) 1ለ0 የተሸነፉት የውበቱ አባተ ቡድን ዋልያዎቹ በመጀመሪያ ጨዋታቸው የታዩትን ክፍተቶች አርመው ለጨዋታው እየተዘጋጁ እንደሆነ አሰልጣኙ ሰኞ ከጋዜጠኞች ጋር በነበራቸው ቆይታ ተናግረዋል።\n\nየቡድን ዜናዎች\n\nየካሜሮኑ አጥቂ ቪንሴንት አቡበከር በመጨረሻ ሶሰት የካሜሮን ጨዋታዎች ላይ ጎሎችን ያስቆጠረ ሲሆን የዘንድሮውን  የአፍሪካ ዋንጫ ኮኮብ ጎል አግቢን ደረጃ በሁለት ጎሎች እየመራ ነው።\n\nበመጀመሪያ ጨዋታው ላይ በተጠባባቂ ላይ የነበረው የ32 አመቱ ካሜሮናዊ የባየርን ሙኒኩ አሌክስ ቹፖ ሞቲንግ በያውንዴው ጨዋታ ላይ የመጀመሪያ አሰላለፍ ውስጥ ይገባል ተብሎ ይጠበቃል።\n\nየኢትዮጵያ ብሔራዊ ቡድን ተከላካዩ ያሬድ ባየህ ባየው ቀይ ካሮድ ምክንያት  በጨዋታው ላይ አይሰለፍም። አማካዩ መሱድ መሀመድ ባጋጠመው አነስተኛ ጉዳት በጨዋታው ላይ የመሰለፍ እድሉ አጠራጣሪ ነው። በመጀመሪያ ጨዋታ ያልተሰለፈው አማካዩ ሽመልስ በቀለም የመሰለፍ እድሉም ዝቅተኛ ነው።\n\nግምታዊ አሰላለፍ\n\nካሜሮን- ኦናና፣ ፋኢ፣ ኦንጉኔ፣ ናጋዱ፣ ቶሎ፣ ኩንዴ፣ አንጉዊሳ፣ ኡምጉዌት፣ ኢካምቢ፤ አቡበከር፣ ቹፖ ሞቴንግ።\n\nኢትዮጲያ- ተክለማሪያም፣ ረመዳን፣ አስቻለው፣ ምኞት፣ ሱሊማን፣ አማኑኤል ዮሃንስ፣ ፍጹም፣ ሽመክት፣ አማኑኤል ገብረሚካኤል፣ጌታነህ፣ አቡበከር።",
  "slug": "ethiopia-cameroon-must-win-preview",
  "title": "ስለነገው የሞት ሽረት ጨዋታ",
  "author": "Brook Tefera",
  "thumbnail": "/images/uploads/270132648_2107419049439694_2341391346758668369_n.jpg",
  "bodyHtml": "<p><em>(የምስሉ ምንጭ፡ የኢትዮጵያ እግር ኳስ ፌዴሬሽን)</em></p>\n<p>ከቡርኪና ፋሶ ድል ቦኋላ የካሜሩን ብሔራዊ ቡድን ሐሙስ በኦሎምቤ ስታዲየም ከኢትዮጲያ ብሔራዊ ቡድን ጋር የምድቡን ሁለተኛ ጨዋታ ያደርጋል።በአንጻሩ በመጀመሪያው የምድብ ጨዋታውን በኬፕ ቬርዴ የተሸነፉ ዋልያዎች ደግሞ በውድድሩ ላይ የመጀመሪያ ነጥብ ለማስመዝገብ ከውድድሩ አዘጋጅ ጋር ተጠባቂውን ጨዋታ ያከናውናሉ።</p>\n<p>ካሜሩን በመጀመሪያ ጨዋታው በቡርኪና ፋሶ ከመመራት ተነስተው 2ለ1 ማሸነፋቸው ይታወሳል። የፓትሪስ ሙቤሌ ቡድን በውድድሩ ጥሩ ጅማሬ አልነበራቸውም፤ ቡርኪና ፋሶ በጉስታቮ ሳንጋሬ የ27ኛ ደቂቃ ጎል 1ለ0 ሲመሩ ቆይተው ከቫንሳን አቡበከር የተገኙት ሁለት የመጀመሪያ አጋማሽ  የፍጹም ቅጣት ምት ጎሎች ሙሉ ሶስት ነጥቦችን ይዘው በመውጣት ጅምሬያቸውን አስተካክለዋል።</p>\n<p>በዚህም ውጤት መሰረት የማይበገሩት አንበሶች የምድቡ መሪ ሲሆኑ በያውንዴ ኢትዮጲያን የሚያሸንፉ ከሆነ ወደ ቀጣዩ የጥሎ ማለፍ ዙር ማለፋቸውን ያረጋግጣሉ።</p>\n<p>ኢትዮጵያና ካሜሩን ከዚህ በፊት ሁለቴ የተገናኙ ሲሆን ለመጀመሪያ ጊዜ ኢኤአ በ1970 በአፍሪካ ዋንጫ ተገናኝተው ካሜሮን 3ለ2 በሆነ ውጤት ሲያሸንፍ ለመጨረሻ ጊዜ እኤአ በ2016ኡ የአፍሪካ ሻምፒዮን ውድድር 0ለ0 በሆነ ውጤት ጨዋታቸው ተጠናቋል። በሰማያዊ ሻርኮቹ(ኬፕ ቬርዴ) 1ለ0 የተሸነፉት የውበቱ አባተ ቡድን ዋልያዎቹ በመጀመሪያ ጨዋታቸው የታዩትን ክፍተቶች አርመው ለጨዋታው እየተዘጋጁ እንደሆነ አሰልጣኙ ሰኞ ከጋዜጠኞች ጋር በነበራቸው ቆይታ ተናግረዋል።</p>\n<p>የቡድን ዜናዎች</p>\n<p>የካሜሮኑ አጥቂ ቪንሴንት አቡበከር በመጨረሻ ሶሰት የካሜሮን ጨዋታዎች ላይ ጎሎችን ያስቆጠረ ሲሆን የዘንድሮውን  የአፍሪካ ዋንጫ ኮኮብ ጎል አግቢን ደረጃ በሁለት ጎሎች እየመራ ነው።</p>\n<p>በመጀመሪያ ጨዋታው ላይ በተጠባባቂ ላይ የነበረው የ32 አመቱ ካሜሮናዊ የባየርን ሙኒኩ አሌክስ ቹፖ ሞቲንግ በያውንዴው ጨዋታ ላይ የመጀመሪያ አሰላለፍ ውስጥ ይገባል ተብሎ ይጠበቃል።</p>\n<p>የኢትዮጵያ ብሔራዊ ቡድን ተከላካዩ ያሬድ ባየህ ባየው ቀይ ካሮድ ምክንያት  በጨዋታው ላይ አይሰለፍም። አማካዩ መሱድ መሀመድ ባጋጠመው አነስተኛ ጉዳት በጨዋታው ላይ የመሰለፍ እድሉ አጠራጣሪ ነው። በመጀመሪያ ጨዋታ ያልተሰለፈው አማካዩ ሽመልስ በቀለም የመሰለፍ እድሉም ዝቅተኛ ነው።</p>\n<p>ግምታዊ አሰላለፍ</p>\n<p>ካሜሮን- ኦናና፣ ፋኢ፣ ኦንጉኔ፣ ናጋዱ፣ ቶሎ፣ ኩንዴ፣ አንጉዊሳ፣ ኡምጉዌት፣ ኢካምቢ፤ አቡበከር፣ ቹፖ ሞቴንግ።</p>\n<p>ኢትዮጲያ- ተክለማሪያም፣ ረመዳን፣ አስቻለው፣ ምኞት፣ ሱሊማን፣ አማኑኤል ዮሃንስ፣ ፍጹም፣ ሽመክት፣ አማኑኤል ገብረሚካኤል፣ጌታነህ፣ አቡበከር።</p>\n",
  "dateFormatted": "Wednesday, January 12, 2022"
}